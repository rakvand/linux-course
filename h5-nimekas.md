# h5 - Nimekäs

## a) Nimi

Päätin tässäkin tehtävässä hyödyntää GitHub Student Developer Packiä, jolla saa Namecheapistä vuodeksi ilmaisen domainnimen.

![Add file: Upload](kuvat/36-namecheapad.jpg)

Siirryin sivustolle linkin kautta ja yhdistin GitHub-tilini Namecheapin kanssa. Tarkistin haluamani domainnimen saatavuuden, ja se oli saatavilla. Tämän jälkeen lisäsin .me-päätteisen nimeni ostoskoriin ja siirryin vahvistamaan tietoni. En kuitenkaan päässyt etenemään, sillä sain alla olevan virheilmoituksen. Nähtävästi palvelu ei ole saatavilla ilmaiseksi suomalaisille kouluille.

![Add file: Upload](kuvat/39-noteligible.jpg)

Tämä siis tyssäsi heti alkuunsa. Päätin seuraavaksi kokeilla toista GitHub Student Developer Packin tarjousta, jolla saisi ilmaisen domainnimen name.com:sta.

![Add file: Upload](kuvat/41-namecomad.jpg)

Siirryin linkin avulla sivustolle ja kirjauduin sisään GitHub-tililläni. Etsin haluamaani domainnimeä, joka oli saatavilla. Lisäsin nimen ostoskoriin ja siirryin vahvistamaan. Ja taas ilmeni ongelmia: sivuston ostoskori tyhjeni itsekseen kassalle mentäessä. Yritin vielä muutaman kerran uudelleen, mutta siitä huolimatta en saanut hankittua ilmaista domainnimeäni. Täytynee kokeilla myöhemmin uudelleen.

![Add file: Upload](kuvat/43-emptycart.jpg)

Kokeilin seuraavana päivänä uudelleen hankkia domainnimeä name.com:sta, ja tällä kertaa ostoskori toimi.

![Add file: Upload](kuvat/44-cart.jpg)

Tämän jälkeen minun täytyi luoda itselleni tili, johon käytin omaa henkilökohtaista sähköpostiani. Seuraavaksi lisäsin nimi- ja osoitetietoni tilausta varten, ja siirryin maksuosioon. Syötin maksukorttini tiedot ja klikkasin 'Complete Order', ja näin oli domainnimi viimeinkin hankittu! 

![Add file: Upload](kuvat/45-complete.jpg)

Tämän jälkeen klikkasin 'Manage My Domain', ja otin Automatic Renewal:n pois käytöstä. Seuraavaksi tehtävänä oli laittaa domainnimeni osoittamaan DigitalOceanilta hankkimalleni virtuaalipalvelimelle, joten klikkasin 'Manage DNS Records'. Käytin apuna name.com-sivuston ohjetta. Lisäsin kaksi A-tietuetta osoittamaan palvelimelleni: 'riikkakvd.dev' sekä 'www.riikkakvd.dev'.

![Add file: Upload](kuvat/46-Atietueet.jpg)

## b) Alidomain

Lisäsin vielä yhden alidomainin tehtävänannon mukaan: 'linuxkurssi.riikkakvd.dev'.

![Add file: Upload](kuvat/47-Atietuelinuxkurssi.jpg)

## c) DNS-tietojen tutkiminen

Valitettavasti aikani loppui kesken, enkä ehtinyt tätä kohtaa tällä kertaa tehdä.

## Lähteet

https://terokarvinen.com/linux-palvelimet/#h5-nimekas

https://github.com/education

https://www.namecheap.com/

https://nc.me/

https://www.name.com/

https://www.name.com/partner/github-students

https://www.name.com/support/articles/115004893508-adding-an-a-record
